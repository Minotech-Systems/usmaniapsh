<html xmlns:v = "urn:schemas-microsoft-com:vml"
xmlns:o = "urn:schemas-microsoft-com:office:office"
xmlns:w = "urn:schemas-microsoft-com:office:word"
xmlns = "http://www.w3.org/TR/REC-html40"
dir="rtl">

<head>
<meta http-equiv = Content-Type content = "text/html; charset=utf-8">
<meta name = ProgId content = Word.Document>
<meta name = Generator content = "Microsoft Word 9">
<meta name = Originator content = "Microsoft Word 9">
<!--[if!mso]>
<style>
                p{font-size:14px;}
 .marker{font-family:'amiri'}
v\:* {behavior:url(#default#VML);} 
o\:* {behavior:url(#default#VML);} 
w\:* {behavior:url(#default#VML);} 
.shape {behavior:url(#default#VML);} 
</style>
<![endif] -->
<title></title>
<!--[if gte mso 9]><xml>
<w:WordDocument>
<w:View>Print</w:View>
<w:DoNotHyphenateCaps/>
<w:PunctuationKerning/>
<w:DrawingGridHorizontalSpacing>9.35 pt</w:DrawingGridHorizontalSpacing>
<w:DrawingGridVerticalSpacing>9.35 pt</w:DrawingGridVerticalSpacing>
</w:WordDocument>
</xml><![endif] -->
<style>
<!--
/* Font Definitions */
@font-face
{font-family:Verdana;
panose-1:2 11 6 4 3 5 4 4 2 4;
mso-font-charset:0;
mso-generic-font-family:swiss;
mso-font-pitch:variable;
mso-font-signature:536871559 0 0 0 415 0;
}
/* Style Definitions */
p.MsoNormal, li.MsoNormal, div.MsoNormal
{mso-style-parent:"";
margin:0in;
margin-bottom:.0001pt;
mso-pagination:widow-orphan;
font-size:7.5pt;
mso-bidi-font-size:8.0pt;
font-family:"Verdana";
mso-fareast-font-family:"Verdana";
}
p.small
{mso-style-parent:"";
margin:0in;
margin-bottom:.0001pt;
mso-pagination:widow-orphan;
font-size:1.0pt;
mso-bidi-font-size:1.0pt;
font-family:"Verdana";
mso-fareast-font-family:"Verdana";
}
.marker
{
font-family:"amiri";
font-size:18.5px;
}
p
{
font-family:"Jameel Noori Nastaleeq";
font-size:18.5px;
}
                
                
@page Section1
{size:8.5in 11.0in;
margin:1.0in 1.25in 1.0in 1.25in;
mso-header-margin:.5in;
mso-footer-margin:.5in;
mso-paper-source:0;
}
div.Section1
{page:Section1;
}
-->
</style>
<!--[if gte mso 9]><xml>
<o:shapedefaults v:ext = "edit" spidmax = "1032">
<o:colormenu v:ext = "edit" strokecolor = "none"/>
</o:shapedefaults></xml><![endif] --><!--[if gte mso 9]><xml>
<o:shapelayout v:ext = "edit">
<o:idmap v:ext = "edit" data = "1"/>
</o:shapelayout></xml><![endif] -->
<style>p{text-align:justify;}</style>
</head>
<body><html dir="rtl"><meta http-equiv="Content-Type" content="text/html; charset=utf-8"><b><p>سوال نمبر(1) :</p></b><p>بستر پر منی لگ گئی، اب خشک ہوجانے کے بعد بستر پر سو سکتے ہیں یا نہیں؟</p><br><b><span class="marker">الجوابوباللہ التوفیق:</span></b><br><p>ایسی چادر جس پر منی لگنے کے بعد خشک ہو گئی ہو اس پر سونے سے کپڑے ناپاک نہیں ہوں گے۔</p>

<p><span class="marker">مجمع الأنهر في شرح ملتقي الأبحر&nbsp;&nbsp;میں ہے:</span></p>

<p><span class="marker">&quot;(وَلَوْ لُفَّ ثَوْبٌ طَاهِرٌ فِي رَطْبٍ نَجَسٍ فَظَهَرَتْ فِيهِ رُطُوبَتُهُ إنْ كَانَ بِحَيْثُ لَوْ عُصِرَ قَطَّرَ تَنَجَّسَ) فَلَاتَجُوزُ الصَّلَاةُ فِيهِ لِاتِّصَالِ النَّجَاسَةِ بِهِ (وَإِلَّا فَلَا) هُوَ الْأَصَحُّ (كَمَا لَوْ وُضِعَ) الثَّوْبُ حَالَ كَوْنِهِ (رَطْبًا عَلَى مُطَيَّنٍ بِطِينٍ نَجَسٍ جَافٍّ) بِتَشْدِيدِ الْفَاءِ مِنْ جَفَّ؛ لِأَنَّ الْجَفَافَ يَجْذِبُ رُطُوبَةً الثَّوْبِ فَلَا يَتَنَجَّسُ، وَأَمَّا إذَا كَانَ رَطْبًا فَيَتَنَجَّسُ&quot;. ( كتاب الطهارة، بَابُ الْأَنْجَاسِ، ١ /٦٣ - ٦٤، ط: دار احياء التراث العربي)</span></p>

<p><span class="marker">موسوعة القواعد الفقهية:</span></p>

<p><span class="marker">القاعدة الثالثة عشرة</span></p>

<p><span class="marker">أولاً: لفظ ورود القاعدة:</span></p>

<p><span class="marker">&quot;النجس إذا لاقى شيئاً طاهراً -وهما جافان- لاينجس&nbsp;النجس&nbsp;&nbsp;الطاهر&quot;.</span></p>

<p><span class="marker">ثانيًا: معنى هذه القاعدة و مدلولها:</span></p>

<p><span class="marker">هذه القاعدة بمعني القول المأثور: (جاف على جاف طاهر بلا خلاف)</span></p>

<p><span class="marker">فإذا وجد شيئ نجس كثوب أو أرض أو غيرها - وهو جاف لا رطوبة به، و قد لاقى شيئًا طاهرًا، أو وقع على طاهر جاف كذلك، فإن الطاهر لاينجس لملاقاة النجس مع الجاف، و لاتنتقل النجاسة من النجس الي الطاهر، لعدم بلل احدهما، أما لو كان أحدهما مبتلاً، فإن الطاهر ينجس.</span></p>

<p><span class="marker">ثالثًا: من أمثلة هذه القاعدة و مسائلها:</span></p>

<p><span class="marker">أرض أصابتها بول أو غيره ثم جفت و وضع عليها بساط جاف كذلك فإن البساط يبقى طاهرًا، و لاينجسه ما تحته للجفاف، حتى لو صلى عليه صحت صلاته.</span></p>

<p><span class="marker">و منها: على كرسي أو فراش نجاسة و قد جفت، و جلس على الكرسي أو الفراش إنسان و ثوبه جاف فلايتنجس ثوبه، لكن لو عرق تعدى العرق إلى&nbsp;الثوب الملاصق الكرسي أو الفراش فإنه ينجس&quot;. ( القسم الحادي عشر، ٩ / ١١٧٧، ط: مؤسسة الرسالة)&nbsp; فقط والله أعلم</span></p>
<hr><b><p>سوال نمبر(2) :</p></b><p>رمضان میں رسول اللہ ﷺ کون سی دعائیں زیادہ کرتے  تھے؟</p><br><b><span class="marker">الجوابوباللہ التوفیق:</span></b><br><p>جب رمضان المبارک کا مہینہ آتا تو&nbsp; آپ ﷺ صحابہ کرام کو یہ دعا سکھلاتے تھے کہ وہ اس طرح دعا&nbsp;کریں :</p>

<p><span class="marker">&rdquo;اللَّهُمَّ سَلِّمْنِي مِنْ رَمَضَانَ، وَسَلِّمْ رَمَضَانَ لِي، وَتَسَلَّمْهُ مِنِّي مُتَقَبَّلًا&nbsp;&ldquo;.</span></p>

<p>ترجمہ: اے اللہ! آپ مجھے اس مہینے میں(گناہوں سے)بچا لیجیے، اور مجھے رمضان تک پہنچا دیجیے، اور اور اس مہینے کی (عبادات )کو میری طرف سے قبول فرمائیے۔​</p>

<p>اور طبرانی میں روایت ہے کہ مسلمان رمضان کا مہینہ داخل ہونے پر یہ دعا کیا کرتے تھے:</p>

<p><span class="marker">&rdquo;اللَّهُمَّ أَظَلَّ شَهْرُ رَمَضَانَ وَحَضَرَ، فَسَلِّمْهُ لِي، وَسَلِّمْنِي فِيهِ، وَتَسَلَّمْهُ مِنِّي، اللَّهُمَّ ارْزُقْنِي صِيَامَهُ وَقِيَامَهُ، صَبْرًا وَاحْتِسَابًا، وَارْزُقْنِي فِيهِ الْجِدَّ وَالِاجْتِهَادَ وَالْقُوَّةَ وَالنَّشَاطَ، وَأَعِذْنِي فِيهِ مِنَ السَّآمَةِ وَالْفَتْرَةِ وَالْكَسَلِ وَالنُّعَاسِ، وَوَفِّقْنِي فِيهِ لِلَيْلَةِ الْقَدْرِ، وَاجْعَلْهَا خَيْرًا لِي مِنْ أَلْفِ شَهْرٍ&ldquo;.</span></p>

<p>ترجمہ: اے اللہ! رمضان کا مہینہ قریب آ گیا، پس آپ اس مہینے کو میری سلامتی کا ذریعہ بنائیے اور مجھے اس مہینے میں گناہوں سے محفوظ فرمائیے&nbsp; اور میری طرف سے اسے سلامتی والا بنائیے۔ اے اللہ! مجھے صبر اور اجر کی امید کے ساتھ اس کے روزے اور راتوں کی عبادت کی توفیق عطا فرمائیے، اور اس مہینے میں مجھے کوشش کرنے کی، محنت کرنے کی، طاقت کی اور چستی کی توفیق عطا فرمائیے، اور مجھے بچا لیجیے اس مہینے میں اکتاہٹ، تھکنے، سستی اور اونگنے سے،اور اس مہینے میں مجھے شب قدر نصیب فرمائیے جس کو آپ نے ہزار مہینے سے بہتر بنایا ہے۔​</p>

<p>نیز ایک اور روایت میں ہے کہ حضرت عائشہ رضی اللہ تعالیٰ عنہا فرماتی ہیں کہ جب رمضان کا مہینہ آیا تو میں نے آپ ﷺ سے سوال کیا کہ اے اللہ کے رسول !! رمضان کا مہینہ آگیا ہے، میں اس میں کیا دعا کروں ؟ تو آپ نے فرمایا ، یہ دعا کیجیے:</p>

<p><span class="marker">&rdquo;اللَّهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنِّي&ldquo;</span></p>

<p>ترجمہ: اے اللہ تو معاف کرنے والا ہے، معافی کو پسند کرتا ہے، پس مجھے معاف فرمادے۔</p>

<p>ایک اور حدیث میں ہے کہ حضرت عائشہ رضی اللہ عنہا نے رسول اللہ ﷺ سے پوچھا کہ اگر مجھے لیلۃ القدر کا علم ہوجائے کہ فلاں رات ہے تو میں اس میں کیا دعا کروں؟ تو آپ ﷺ نے فرمایا: تم یوں دعا کرنا:&nbsp;&rdquo;اللَّهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنِّي&ldquo;.</p>

<p>نیز حدیثِ مبارک&nbsp;&nbsp;کی رو سے&nbsp;&nbsp;&nbsp;رمضان المبارک کا پہلا عشرہ نزولِ رحمت کا وقت، دوسرا عشرہ بے بہا مغفرت کا وقت اور آخری عشرہ آگ سے خلاصی کا وقت ہے۔ (بیہقی فی شعب الایمان)</p>

<p>&nbsp; اس مناسبت سے&nbsp;بعض بزرگوں نے عوام الناس کی سہولت کے لیے تینوں عشروں کی مناسبت سے مختلف ادعیہ کے الفاظ بیان کیے ہیں، &nbsp;پہلے عشرہ میں&nbsp;<span class="marker">&rsquo;&rsquo;يَاحَيُّ&nbsp;یَا قَیُّوْمُ بِرَحْمَتِكَ نَسْتَغِیْثُ&lsquo;&lsquo;&nbsp;</span>یا<span class="marker">&nbsp;&rsquo;&rsquo;رَبِّ اغْفِرْ وَارْحَمْ وَأَنْتَ خَیْرٌ الرَّاحِمِیْنَ&lsquo;&lsquo;&nbsp;</span> دوسرے میں&nbsp;<span class="marker">&rsquo;&rsquo; أَسْتَغْفِرُ اللهَ رَبِّيْ مِنْ&nbsp;کُلِّ ذَنْبٍ وَّأَتُوْبُ إِلَیْهِ&lsquo;&lsquo;</span>&nbsp; یا&nbsp;<span class="marker">&rsquo;&rsquo; أَسْتَغْفِرُ اللهَ الَّذِيْ لَا إِلٰهَ إِلَّا هُوَ الْحَيَّ&nbsp;الْقَیُّوْمَ&nbsp;وَ أَتُوْبُ إِلَیْهِ&lsquo;&lsquo;</span>&nbsp;یا استغفار کے دیگر کلمات اور تیسرے میں<span class="marker">&nbsp;&rsquo;&rsquo;اَللّٰهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنَّا&lsquo;&lsquo;</span>&nbsp;اور<span class="marker">&nbsp;&rsquo;&rsquo;اَللّٰهُمَّ أَعْتِقْ رِقَابَنَا مِنَ النَّارِ&lsquo;&lsquo;</span>&nbsp;&nbsp;کا اہتمام بعض بزرگوں سے منقول ہے۔</p>

<p>نیز پورے رمضان المبارک میں چار چیزوں کی کثرت کا حدیث شریف میں ذکر آیاہے: (1) کلمہ توحید کی شہادت۔ (2) استغفار۔ (3) جنت کا سوال۔ (4) جہنم سے پناہ۔ ان چار چیزوں کو درج ذیل کلمات میں جمع کردیا گیا ہے، ان کے پڑھنے کا بھی اہتمام کرنا چاہیے:</p>

<p><span class="marker">&rsquo;&rsquo;لَا إِلٰهَ إِلَّا الله، أَسْتَغْفِرُ الله، أَسْأَلُكَ الْجَنَّة، وَ أَعُوْذُبِكَ مِنَ النَّار&lsquo;&lsquo;.</span></p>

<p>اس لیے&nbsp;مذکورہ دعاؤں کے اہتمام کے ساتھ&nbsp; اللہ سے اس کی رحمت، مغفرت، سلامتی ایمان وبدن ،فلاحِ دارین اور ہر طرح کی خیر کا سوال بکثرت کرنا چاہیے۔&nbsp;</p>

<p>واضح رہے کہ رمضان المبارک کے تین عشروں کے لیے الگ الگ دعائیں احادیثِ مبارکہ میں وارد نہیں ہیں، البتہ لیلۃ القدر کے لیے&nbsp;&nbsp;&rdquo;اللَّهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنِّي&ldquo;&nbsp;حدیثِ عائشہ سے ثابت ہے، باقی دعائیں پورے رمضان المبارک میں ہر وقت کی جاسکتی ہیں، بزرگوں نے الگ الگ عشروں کی دعائیں عامۃ الناس کی سہولت کے لیے بتائی ہیں، نہ کہ ان کا اسی طرح پڑھنا سنت ہے۔</p>

<p><span class="marker">الدعاء للطبراني (ص: 284):<br />
&quot;عَنْ صَالِحِ بْنِ كَيْسَانَ، عَنْ عُبَادَةَ بْنِ الصَّامِتِ، رَضِيَ اللَّهُ عَنْهُ قَالَ: كَانَ رَسُولُ اللَّهِ صَلَّى اللهُ عَلَيْهِ وَسَلَّمَ يُعَلِّمُنَا هَؤُلَاءِ الْكَلِمَاتِ إِذَا جَاءَ رَمَضَانُ أَنْ يَقُولَ أَحَدُنَا: &quot; اللَّهُمَّ سَلِّمْنِي مِنْ رَمَضَانَ، وَسَلِّمْ رَمَضَانَ لِي، وَتَسَلَّمْهُ مِنِّي مُتَقَبَّلًا&quot;.</span></p>

<p><span class="marker">الدعاء للطبراني (ص: 284):<br />
&quot;عَنْ عَبْدِ الْعَزِيزِ بْنِ أَبِي رَوَّادٍ، قَالَ: &quot; كَانَ الْمُسْلِمُونَ يَدْعُونَ عِنْدَ حَضْرَةِ شَهْرِ رَمَضَانَ: اللَّهُمَّ أَظَلَّ شَهْرُ رَمَضَانَ وَحَضَرَ، فَسَلِّمْهُ لِي، وَسَلِّمْنِي فِيهِ، وَتَسَلَّمْهُ مِنِّي، اللَّهُمَّ ارْزُقْنِي صِيَامَهُ وَقِيَامَهُ، صَبْرًا وَاحْتِسَابًا، وَارْزُقْنِي فِيهِ الْجِدَّ وَالِاجْتِهَادَ وَالْقُوَّةَ وَالنَّشَاطَ، وَأَعِذْنِي فِيهِ مِنَ السَّآمَةِ وَالْفَتْرَةِ وَالْكَسَلِ وَالنُّعَاسِ، وَوَفِّقْنِي فِيهِ لِلَيْلَةِ الْقَدْرِ، وَاجْعَلْهَا خَيْرًا لِي مِنْ أَلْفِ شَهْرٍ&quot;.</span></p>

<p><span class="marker">الدعاء للطبراني (ص: 285):<br />
&quot;عَنْ سَعِيدٍ الْجُرَيْرِيِّ، عَنْ أَبِي عُثْمَانَ النَّهْدِيِّ، قَالَ: قَالَتْ عَائِشَةُ رَضِيَ اللَّهُ عَنْهَا: لَمَّا حَضَرَ رَمَضَانُ قُلْتُ: يَا رَسُولَ اللَّهِ، قَدْ حَضَرَ رَمَضَانُ، فَمَا أَقُولُ؟ قَالَ: &quot; قُولِي: اللَّهُمَّ إِنَّكَ عَفُوٌّ تُحِبُّ الْعَفْوَ فَاعْفُ عَنِّي&quot;.&nbsp;فقط والله أعلم</span></p>
<hr><b><p>سوال نمبر(3) :</p></b><p>ایک بھائی دوسرے بھائی کو اپنی اولاد دے سکتا ہے ؟جب کہ اس بھائی کی اپنی اولاد نہیں  ہے اور اس میں ماں کی رضامندی کتنی ضروری ہے؟</p><br><b><span class="marker">الجوابوباللہ التوفیق:</span></b><br><p>اگر کسی شخص کی اولاد نہ ہواور وہ کسی دوسرے شخص سے کوئی بچہ گود لیتا ہے تو یہ شرعی طور پر جائز ہے۔ جو شخص بچے کو گود لے رہا ہے وہ اس&nbsp;&nbsp;غرض سے&nbsp; اس بچے کو اپنے پاس رکھے کہ میں اس کی تربیت&nbsp; وپروش کروں گا، اور اسے بیٹے کی طرح رکھوں گا، اوراس کے اخراجات ومصارف&nbsp; اٹھاؤں گا،تو یہ باعث ثواب ہے ۔</p>

<p>جو بھائی اپنی اولاد دوسرے بھائی کو دے رہا ہے ،اس میں بچے کی ماں کی اجازت کا ہونا بھی ضروری ہے، اس لیے شرعی اعتبار سے پرورش کا اول حق ماں کو ہی حاصل ہے، البتہ جب وہ بچہ&nbsp;&nbsp;کسی کو گود دینے پرراضی ہوتو یہ حق کسی اور کی جانب منتقل ہوجائے گا۔&nbsp;</p>

<p>یہ واضح رہے کہ اس طرح کا بچہ لے پالک کہلاتا ہے اورلے پالک بچے کو اس کے حقیقی والد کی طرف منسوب کرنا ضروری ہے، اس کی ولدیت میں گود لینے والے کا نام درج کرانا حرام اور ناجائز ہے، ہاں گود لینے والا شخص بطورِ سرپرست اس بچے کو اپنا نام دے سکتا ہے۔</p>

<p>یہ بھی یاد رہے کہ&nbsp;&nbsp; بھائی نے جس بچے کو گود لیا ہے اس بچے کو&nbsp; اس کی عمر&nbsp; دوسال مکمل ہونے سے پہلے اگر بھائی کی بیوی یعنی بچے کی چچی نے &nbsp; اپنا یا اپنی بہن کا دودھ&nbsp;پلایا ہو تو وہ بچہ ان کےلیے محرم شمار ہوگا۔ اور اگر دودھ نہیں پلایا&nbsp; تو صرف گود لینے سے&nbsp; مذکورہ بچہ اپنی&nbsp; چچی&nbsp; کے لیے محرم نہیں بنے گا، دیگر غیر محارم کی طرح ہوگا۔ فقط واللہ اعلم</p>
<hr><b><p>سوال نمبر(4) :</p></b><p>اگر اتفاقاً  کوئی سیاہ خضاب لگائے تو جن بالوں پر خضاب لگ جائے تو غسل میں ان بالوں کا غسل ہوجاتا ہے؟ یا خضاب والی داڑھی کے ساتھ وضو ہوجاتا ہے؟</p><br><b><span class="marker">الجوابوباللہ التوفیق:</span></b><br><p>مجاہد کے علاوہ عام افراد کے لیے سر اور داڑھی کے بالوں میں خالص سیاہ خضاب لگانا ناجائز اور گناہ کی بات ہے، تاہم اگر بالوں پر سیاہ خضاب لگا ہوا ہو تو وہ&nbsp; چوں کہ عام طور سےغسل اور وضو میں بالوں تک پانی کے پہنچنے سے مانع نہیں ہوتا ہے؛ اس لیے سیاہ خضاب لگے ہونے کی حالت میں کیا جانے والا غسل اور وضو شرعاً درست ہوگا، البتہ اگر کوئی خضاب (چاہے سیاہ ہو یا غیر سیاہ) ایسا ہو کہ جس کا جرم (جسم) ہونے کی وجہ سے وہ بالوں پر لگنے کے بعد&nbsp;بالوں&nbsp;&nbsp;تک&nbsp; پانی پہنچنے سے مانع ہو تو پھر جب تک وہ خضاب بالوں پر لگا ہوا ہو اس وقت تک غسل اور وضو درست نہیں ہوگا۔ فقط واللہ اعلم</p>
<hr><b><p>سوال نمبر(5) :</p></b><p>مجبوری کی وجہ سے کیا بدبودار پانی سے وضو کر نا جائز ہے؟</p><br><b><span class="marker">الجوابوباللہ التوفیق:</span></b><br><p>اگر کسی جگہ پانی میں نجاست ملنے کا یقین نہیں ہے، صرف ہلکی بو ہے جو کسی نالے وغیرہ کے قریب ہونے کی وجہ سے ہے تو اس وجہ سے&nbsp;پانی کو ناپاک نہیں کہاجائے گا، اس پانی سے وضو کرنا درست ہے۔(کفایت المفتی 2/292)</p>

<p>البتہ اگر پانی میں کوئی ناپاک چیز&nbsp; ملی ہے&nbsp;اور ناپاک چیز کے ملنے کی وجہ سے پانی بدبودار ہوگیا ہے&nbsp; تو اس صورت میں مذکورہ پانی شرعاً ناپاک شمار ہوگا اور&nbsp; ایسا پانی استعمال کرنا شرعاً جائز نہ ہوگا، اگر ایسے پانی سے وضو کرکے نماز ادا کی گئی تو نماز کا اعادہ کرنا ہوگا۔</p>

<p>لہذا اگر کسی شخص کو پاک پانی دست یاب نہ ہو اور نماز کے آخری وقت تک تلاش کے باوجود پانی ملنے کی امید نہ ہوتو شرعاً ایسا شخص تیمم کرکے نماز ادا کرسکتا ہے۔ فقط واللہ اعلم</p>
<hr></hmtl></body></html>